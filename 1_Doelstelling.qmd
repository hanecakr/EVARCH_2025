# Doelstelling

In navolging van het Onroerenderfgoeddecreet (artikel 5.6.1, §2) vraagt De Vlaamse Regering aan het agentschap Onroerend Erfgoed elk jaar een rapport waarin wat betreft archeologie o.a. volgende elementen aan bod komen:

-   een overzicht van het aantal vooronderzoeken en opgravingen alsook de duur ervan;

-   een overzicht van de resultaten van deze onderzoeken;

-   een overzicht van de voorgestelde en goedgekeurde maatregelen uit de archeologienota’s;

-   de financiële implicaties van het archeologisch onderzoek en de werking van het archeologisch solidariteitsfonds.

Dit rapport biedt een antwoord op bovenstaande vragen en een objectieve weergave van de actuele situatie met betrekking tot de uitvoering van de archeologiebepalingen van het Onroerenderfgoeddecreet en - besluit.
